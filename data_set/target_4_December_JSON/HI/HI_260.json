{
    "text": "व्लादिमीर पुतिन ने यूक्रेन युद्ध पर दिए बीबीसी के सवालों के जवाब\n\nरूस-यूक्रेन जंग को दो साल से ज़्यादा का वक्त हो चुका है.\nइस जंग में उत्तर कोरिया का नाम भी आने लगा है. यूक्रेन के राष्ट्रपति वोलोदिमीर ज़ेलेंस्की ने अपनी इंटेलिजेंस एजेंसियों से मिली सूचनाओं के आधार पर दावा किया है, कि रूस उत्तर कोरियाई सैनिकों को सोमवार या मंगलवार तक जंग के मोर्चे पर तैनात कर सकता है.\nहालांकि रूस के राष्ट्रपति व्लादिमीर पुतिन ने न तो रूस में उत्तर कोरियाई सैनिक मौजूद होने की पुष्टि की न ही इसे ख़ारिज किया.\nवो रूस के कज़ान में ब्रिक्स सम्मेलन के समापन के बाद पत्रकारों से बात कर रहे थे. इसी दौरान बीबीसी के रूस मामलों के संपादक स्टीव रोज़नबर्ग ने उनसे इस बारे में सीधा सवाल किया.",
    "article_id": "HI_260.txt",
    "category": "URW",
    "narratives": [
        "Praise of Russia"
    ],
    "subnarratives": [
        "Russia has international support from a number of countries and people"
    ]
}