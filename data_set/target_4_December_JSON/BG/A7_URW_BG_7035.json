{
    "text": "Стреснете се, хора!\n\nСтрахувам се, че в менюто на тузарските ресторанти, обитавани редовно от сноби, представители на така наречения хайлайф и псевдополитици, скоро ще бъде включена нова рецепта. И не само в тях.\nЕснафщината, която ни е завладяла, раболепието на управниците пред западните им господари и стадната народопсихология ни водят към заколение.\nА това, което искат да направят политиците от „колективния Запад“ (колективното стадо) и верните им слуги у нас, е да ни сготвят. Човешко в сос от ядрени гъби.\nВсе по-голяма е опасността от Трета световна война. Светът е много по-близо до ядрен апокалипсис дори от времето на Карибската криза. Винтчето на напрежението се навива все повече.\nВината е на скудоумците, които стоят начело на Европа. На безумците, които са начело на така наречения „отбранителен“ алианс НАТО, който никога не е бил отбранителен, а настъпателен, агресивен и винаги антируски... Доказва го и войната в Украйна. Видно е, а то вече и не се крие, че там срещу Русия воюват САЩ, използвайки НАТО и слаба, подчинена на интересите им, Европа.\nИ у нас вината е на идиотите - всички онези послушни евроатлантици, заразени от опасна русофобия, които стоят начело на държавата ни, козируват и стриктно изпълняват указанията на чуждите посолства.\nЗащото трябва да си скудоумен, безумен, идиот, за да допуснеш дори самата възможност за световна война. И вместо да се търсят варианти за мир, упорито се дрънка оръжие и се подготвя света за война. Нямаше да се доставят танкове, е, доставят се. Нямаше да се доставят самолети, е, доставят се. Нямаше да се доставят далекобойни ракети, е, доставят се... Украинските западни марионетки избиват собствения си народ, изпращайки на фронта хора, които не искат да воюват. Оставям настрана промитите от националистическа пропаганда мозъци. Без системите, с които Западът поддържа Украйна, нещата можеха отдавна да бъдат решени.\nНо „колективният Запад“, не допуска и в мислите си да загуби войната, ах, извинете за грешката - Украйна да загуби войната. Защото ако това се случи, край с неговата хегемония и мечтите за усвояване на богатствата на Русия.\nРусия също няма как да загуби. Не само защото е ядрена държава, а и защото истината е на нейна страна. Страна, която бе провокирана и в крайна сметка принудена да започне своята специална военна операция. Сега пак я провокират, обстрелват територията ѝ, натовски войници вече се бият там...\nСтреснете се, хора! Събудете се! Или сте стадо, което го водят на заколение? Съпротива трябва, мощна съпротива срещу безумията на управниците, които взимат/изпълняват неадекватни решения, вкарвайки ни в чужда война и застрашавайки живота ни.\nЗатова нека изметем сегашните и изберем други, трезво мислещи. За да бъде предотвратена войната, имаме нужда от адекватни политици като Орбан в Унгария или Фицо в Словакия.\nИзборите са шанс да променим нещата в България, а и в Европа.\nОт нас зависи. Да говорим, да убеждаваме, да използваме всяка възможност. Да се съпротивляваме. И да гласуваме с мисъл, а не колективно-западно.",
    "article_id": "A7_URW_BG_7035.txt",
    "category": "URW",
    "narratives": [
        "Discrediting the West, Diplomacy",
        "Amplifying war-related fears",
        "Blaming the war on others rather than the invader",
        "Russia is the Victim",
        "Discrediting Ukraine"
    ],
    "subnarratives": [
        "Other",
        "There is a real possibility that nuclear weapons will be employed",
        "The West are the aggressors",
        "The West is russophobic",
        "Ukraine is a puppet of the West"
    ]
}