{
    "text": "BILD: Руснаците на това място са \"все по-голяма катастрофа\"\n\nНито успяха да превземат Харков, нито да създадат буферна зона по границата, за да обезопасят Белгород\nОфанзивата на руските войски в Харковска област се превръща във \"все по-голяма катастрофа“, пише военният анализатор на германския вестник BILD Юлиан Рьопке.\nРуснаците \"не успяха нито да превземат Харков, нито да създадат \"буферна зона“ по границата, за да обезопасят Белгород. И сега, поради тежките боеве, хората и техниката трябва да бъдат прехвърлени там от други участъци на фронта“, обяснява експертът.\nСитуацията се влошава и от недостига на бронирана техника. Всеки месец Въоръжените сили на Украйна (ВСУ) унищожават около 80 танка и 250 бронетранспортьора и бойни машини на пехотата.\nРусия няма време да компенсира тези загуби. Поради това снабдяването на руската групировка войски във Волчанск вече е затруднено.\nДотам води един път с дължина пет километра (на картата), който е под непрекъснат обстрел от ВСУ.\nПри липса на бронирани машини руснаците изпращат над тях цивилна техника без подходяща защита. Кадри вече показаха унищожен съветски микробус УАЗ-2206, както и на УАЗ-469. По данни на Рьопке цивилна техника се хвърля в боевете в посока на село Глубокое.\n",
    "article_id": "A9_BG_5957.txt",
    "category": "URW",
    "narratives": [
        "Speculating war outcomes"
    ],
    "subnarratives": [
        "Russian army is collapsing"
    ]
}