{
    "text": "МВнР на Русия: Каквото и да донесе Западът в Украйна, ще бъде смляно от нашите бойци\n\n\"Ние знаем, че западните страни следват пътя на ескалация\", заяви заместник-министърът на външните работи на Руската федерация Александър Грушко\nЗападът върви по пътя на ескалация, но Русия ще предприеме всички необходими мерки за неутрализиране на заплахите. Това заяви заместник-министърът на външните работи на Руската федерация Александър Грушко, коментирайки възможното използване на американски системи Patriot в небето над Русия, предава \"Епицентър\".\n\"Ние знаем, че западните страни следват пътя на ескалация, затова ще бъдат взети всички необходими мерки от наша страна, за да неутрализираме заплахите, свързани с такава ескалация“, заяви той в отговор на молба да коментира изявлението на ръководителя на работната група за координация на помощта Киев към Министерството на отбраната на Германия генерал-майор Кристиан Фройдинг, който не изключи използването на системи за противовъздушна отбрана Patriot за унищожаване на въздушни цели в небето над Русия.\n\"Картината на бойните полета показва точно това. Каквото и да донесат там, като започнем от наземната техника, всичко ще бъде смляно от нашите бойци“, увери руският заместник-министър на външните работи.\n",
    "article_id": "BG_5098.txt",
    "category": "URW",
    "narratives": [
        "Blaming the war on others rather than the invader",
        "Russia is the Victim",
        "Praise of Russia"
    ],
    "subnarratives": [
        "The West are the aggressors",
        "Russia actions in Ukraine are only self-defence",
        "Praise of Russian military might"
    ]
}