{
    "text": "क्या रूस ने ख़तरनाक एस-70 ड्रोन बना लिया है?\n\nरूस और यूक्रेन के बीच चल रही इस जंग में कई तरह के ड्रोन सामने आ चुके हैं लेकिन अभी एस-70 जैसा ड्रोन नहीं दिखा था.\nइसका वज़न 20 टन होता हैऔर यह 6000 किलोमीटर तक मार करने के लिए जाना जाता है.\nयह किसी तीर की तरह होता है और काफी हद तक अमेरिकी स्टेल्थ लड़ाकू ड्रोन एक्स-47बी की तरह दिखता है. अमेरिका ने इसे एक दशक पहले विकसित किया था.\nमाना जाता है कि ओखोत्निक बम और रॉकेट ले जा सकता है और ज़मीन और हवा दोनों जगह अपने लक्ष्यों पर हमला कर सकता है. ये टोही विमान की तरह भी काम कर सकता है.\nइसे इस तरह डिजाइन किया गया है कि ये रूस की पांचवीं पीढ़ी के लड़ाकू विमान एसयू-57 के साथ तालमेल कर काम कर सकता है.\nइसे विकसित करने का काम 2012 से ही चल रहा था. 2019 में इसने पहली बार उड़ान भरी थी.\nलेकिन पिछले सप्ताह इस बात का कोई सुबूत नहीं मिला था कि रूस और यूक्रेन के बीच चल रहे ढाई साल पुराने युद्ध में इसका इस्तेमाल हो रहा है.\nऐसी ख़बरें हैं कि इस साल की शुरुआत में इसे दक्षिणी रूस के अख्तुबिन्सक एयरफील्ड में देखा गया था. यूक्रेन पर रूस जिन जगहों से हमला करता है उनमें ये भी शामिल है.\nइसलिए ये कहा जा रहा है कि कोस्तियातिन्विका में जो ड्रोन गिरा है वह युद्ध के इस माहौल में इस नए हथियार को टेस्ट करने की कोशिश का नतीजा था.\n",
    "article_id": "HI_328.txt",
    "category": "URW",
    "narratives": [
        "Praise of Russia"
    ],
    "subnarratives": [
        "Praise of Russian military might"
    ]
}