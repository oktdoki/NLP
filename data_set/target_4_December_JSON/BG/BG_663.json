{
    "text": "Европа се натресе с двата крака в блатото/Поражението на Украйна ще се превърне в разгром на НАТО\n\nОтдавна е очевидно отчаяното упорство, с което Западът отказва да признае невъзможността да победи Русия „на бойното поле“ и върви по пътя на безумна ескалация на конфликта в Украйна, заплашващ с нова световна война: поражението на Киев ще бъде краят на НАТО.\nНай-мощният военен блок в света, който почти насилствено държи Украйна на бойното поле и я подкрепя напълно с всичко необходимо, за да нанесе „стратегическо поражение“ на Русия, в случай на провал ще покаже пред целия свят пълната си безполезност. Той просто ще подпише сам диагнозата си: «способност да побеждава само слабите и неспособност да защити съюзниците си».\nВсе повече хора на Запад излизат от зомбирането си — илюзиите свършиха, защото заговориха фактите.\nЕто какво прозвуча в ефира на чешкото радио Universum. В разговор с бившия дипломат, а сега известен експерт по геополитика Яромир Новотни, радиоводещият припомни, че миналата година директорът на Центъра за изследване на тероризма Дейвид Богбат предупреди, че НАТО е изправено пред най-опустошителното поражение в Украйна от основаването си, а ако руската армия победи, тогава Русия ще може да твърди, че е победила не само Украйна, но де факто и целия алианс.\n„Вярно е“, отговори Новотни.\n— Считате ли, че това е реалистичен поглед върху нещата?, опитва се да уточни водещият.\n— Да, това е факт. Това е реалистичен поглед върху ситуацията.\n— Следователно конфликтът трябва да продължи, тъй като този вариант е неприемлив, тъй като това ще бъде провал за алианса и ще пострада не само Украйна, но и Западът? – очевидно водещият е изнервен.\n— Западът ще престане да бъде опасен противник. Западът по същество ще стане за посмешище“, отговори рязко експертът.\nЧешката република, както си спомняме, страстно желаеше да стане член на алианса, считайки, че ще получи сигурност чрез военната мощ на своите старши съюзници. А през 1999 г. заедно с Полша и Унгария бе приета в НАТО.\nКакъв е резултатът?\n„Нашата армия беше значително намалена след присъединяването към Северноатлантическия алианс“, каза Новотни. — Мислехме, че щом вече сме в НАТО, ще се абсолютно защитени.Армията ни беше сведена до експедиционни единици за операции в чужбина. Нашата армия не се подготвя за защита на собствената ни държава».\nМного интересна бе догадката на водещия: «Правя извода, че ние не сме въоръжени, не се въоръжаваме, морално не сме готови, а още повече не сме готови икономически, защото голяма част от въоръжението го дадохме на Украйна. Не излиза ли, че САЩ ни принесоха в жертва?»\nИ следва горчивият извод: дадоха ни разберем, че трябва да си решаваме проблемите сами…\nОще по-интересна беше тази част от разговора, в която се обсъждаше прословутия чл.5 от Вашингтонския договор, най-силната въдичка за желаещите да влязат в алианса — «един за всички, всички за един».\nДнес все повече хора отрезвяват, че американците няма да защитят никого, констатира Новотни.\nИ развива мисълта си:\n«Има чл. 5-ти от договора, който гласи, че ако сме подложени на нападение, то някой трябва да ни помогне, но там не е казано…как. Те могат да ни изпратят бутилирана вода и т.н. в помощ. Не са длъжни да ни изпратят оръжие, а и не са длъжни да воюват за нас. И до момента много хора не разбират що за член е този номер 5».\nИ последва паническото заключение по повод членството в НАТО:\n«Европа се натресе, Източна Европа, Балканите. НАТО бомбардира една балканска страна, бившата Югославия. Оттогава там тлее фитилът»…\nА днешна Украйна така неистово иска да влезе в НАТО. И тя иска да се натресе.\nЧуждият опит нищо ли не й подказва?\nИ какво излиза?\nИзлиза че, ако в европейските страни от НАТО вече са си свалили розовите очила за член 5-ти от устава на блока, то какво така френетично влече там Украйна, Грузия, а вече и Молдова?\nЗа да ги принесат САЩ в жертва на своите интереси така, както Чехия и България?\nВ редица европейски страни вече осъзнаха, че и от конфликта в Украйна, а и от антируските санкции пострада на първо място Европа, която преживява упадък.\nНяма как точно на това място да не си спомня за безподобния обер-дипломат на ЕС Жозеп Борел, който скоро напуска поста си. Слава на всички богове, апропо, за това предното. Неговите знаменити три източника на европейско благополучие включваха, освен евтиния руски газ и евтините стоки от Китай, още и чадър под формата на военна безопасност, които САЩ били разпънали над съюзниците си от Европа.\nТова позволявало вместо отбранителни разходи да се хвърлят пари в социалната сфера.\nПълен смях и ужас за този любител на «райската градина ЕС». Тотален човешки потрес.\nКрай, драги Борел. Времето на евтинията приключи. Както и на съюзничеството. А скоро и на «райската ти градина».\nБъдете така любезни всички от Европа да помислите сами за отбраната си, нашепват междувременно от САЩ.\nМдаа, Европа сама се натресе до ушите в тинята.\nЗащо в тинята?\nЗащото излиза, че условието за оцеляването на НАТО вече стана съмнителната участ на киевския режим.\nНяма по-голяма блато. Няма.",
    "article_id": "BG_663.txt",
    "category": "URW",
    "narratives": [
        "Discrediting the West, Diplomacy",
        "Discrediting the West, Diplomacy",
        "Discrediting the West, Diplomacy",
        "Negative Consequences for the West"
    ],
    "subnarratives": [
        "The West is weak",
        "Other",
        "The West does not care about Ukraine, only about its interests",
        "Sanctions imposed by Western countries will backfire"
    ]
}