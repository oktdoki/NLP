{
    "text": "Макгрегър: Путин е умен, сега чака рухването на редица правителства в Европа\n\nРуският президент не предприе прибързани действия в Украйна и благодарение на това той успя значително да изтощи украинските въоръжени сили, заяви полковникът от армията на САЩ в оставка Дъглас Макгрегър в интервю за подкаста Deep Dive. Според Макгрегър политическата ситуация в Европа може да се промени в близко бъдеще, а Москва определено ще спечели от това.\nМакгрегър: Търпението на Путин му се отплаща. Бях един от тези, които считаха:\n«Най-голямата грешка, която може да се извърши тук, е да не се предприема решително настъпление, за да се приключи с това».\nНо Путин се оказа по-умен. Той каза:\n«Не е задължително да постъпваме така. Докато тези украинци се пречупват, натъквайки се нашата отбрана, няма да им пречим».\nНо този етап приключи. Сега той постепенно и обмислено се движи на запад. Той примами остатъците от украинските войски, за да може повече от тези, които все още могат да се сражават, да се съберат около войските на Русия до Харков.\nНа украинците не им останаха много войници. Затова Путин може решително да се придвижва.\nНо той казва и още: «Ще почакаме, нека видим какво ще стане с европейските правителства».\nА много от тях са заплашени от крах. Макрон има огромни неприятности. Френското правителство може рязко да се промени. Същото може да се случи и с правителството в Берлин.\nНемците нямат никакво намерение да воюват с Русия в Украйна. Те не искат да имат никакво отношение към това.\nСред немските избиратели има много, които казват:\n«Време да спрем да слушаме Вашингтон, време е да започнем да действаме в интерес на немската нация. Шолц не направи това».\n\n",
    "article_id": "A9_BG_4622.txt",
    "category": "URW",
    "narratives": [
        "Praise of Russia",
        "Discrediting Ukraine",
        "Discrediting the West, Diplomacy"
    ],
    "subnarratives": [
        "Praise of Russian President Vladimir Putin",
        "Discrediting Ukrainian military",
        "The West is weak"
    ]
}