{
    "text": "Юни ще започне лятно, дотогава превалявания и по-ниски температури\n\nТипичното пролетно време ще продължи до края на месец май показват в момента средносрочните модели. Ще остане относително по-хладно с възможност за превалявания и гръмотевични бури.\nВ събота и неделя тези процеси ще се развиват само на отделни места над западните планински райони. На изток ще остане предмино слънчево и приятно топло, без жеги.\nОт вторник нататък възможността за летни бури ще се увеличи и гръмотевична дейност с превалявания, на места интензивни, ще видим и на други места в страната, не само над западните райони.\nОсобено активни ще са тези процеси около средата на седмицата. Следете крактосрочните прогнози на НИХМ, за да сте информирани за тези мощни стихийни явления, каквито са сълните гръмотевични бури.\nКогато атмосферата е нестабилна, има влага и силно слънчево греене, условията за образуване на гръмотевични бури са добри, тогава ставаме и свидетели на такива стихийни явления.\nВероятността за такива бури остава до края на месец май, в различните дни, на различни места, и с различна интензивност.\nСредносрочните модели давата възможност да хвърлим поглед и по-напред в началото на месец юни.\nТук се очертава промяна в атмосферната циркулация и с голяма степен на вероятност и промяна във времето над страната.\nС една дума, лятото ще дойде бързо и рязко с повишение на дневните температури до типично летни стойности. В момента част от моделите покзават повишение на дневните температури след 2, 3 юни до нива от 35 - 37 градуса в низините на страната.\nТова си е горещо време и ще му е време да дойде, защото в синоптично отношение лятото настъпва от началото на юни.\nАко това се случи по начина, по който сега прогнозират моделите, времето ще се обърне и ще навлезем в лятото.\nВ Европа началото на юни ще е раздели континента на две - северозападна и западна част по-хладна и влажно и югоизточно и източно част вече в плен на типичното лято.\nНа Балканите температурите ще се повишат и ще са типично летни, а възможността за валежи ще се понижи.\nС настъпването на жегите трябва да се спазват правилата за противопожарна безопасност, защото сега е хладно и влажно, но това ще се промени и когато стане сухо и горещо, една искра е достатъчна, за да унищожи гора с десетилетна история.\nГлобалната приземна температура остава непроменена 14,6 градуса, информира специализираният сайт temperature.global.\nКлиматът продължава да се придвижва в благоприятна за човечеството посока, малко по-топъл, без нарастване на неблагоприятните климатични явления, климат, който може да осигурява храна за нарастващото население на планетата.\nИ в това е иронията на ситуацията. Докато се твърди в медиите, че климатът се променя и става все по-неблагоприятен, всички факти говорят за точно обратното.\nА именно: производството на основните храни се увеличава с бързи темпове, неблагоприятните климатични явление не се увеличават.\nТака стигаме до парадоксалната ситуация в която, макар да виждаме, че живеем в по-добри условия, заради медийните кампании и политически залитания, имаме усещането, че идва края на света, заради климатични промени. Няма нищо по-невярно и по-заблуждаващо от подобна теза.\nИ фактите го показват - глобалната приземна температура е стабилна, произвеждаме все повече и повече храни, слабото повишение на приземната температура води и до по-добри условия за живот през зимата в Северното полукълбо, включително и в България, където наблюдаваме по-меки зими.\nГорещите вълни не стават повече, а според статистиката студеното време взима до десет пъти повече жертви, отколкото горещото.\nСледователно няма място за климатичен страх, други са проблемите на човечеството.",
    "article_id": "A6_CC_BG_9905.txt",
    "category": "CC",
    "narratives": [
        "Climate change is beneficial"
    ],
    "subnarratives": [
        "Temperature increase is beneficial"
    ]
}