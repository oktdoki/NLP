{
    "text": "Русия махна праха на оръдията от годините на Сталин и директно ги прати на фронта\n\nРуската артилерия понесе големи загуби в хода на войната срещу Украйна\n\"Русия извади от музеи оръдия, използвани до 50-те години на ХХ век, и ги прати на фронта в Украйна\", това написа киевското издание УНИАН.\n\"Причините за това се две. Първата - руската артилерия понесе големи загуби в хода на войната срещу Украйна. От началото на пълнощабната инвазия (24 февруари 2022 г.) силите на Москва и техните съюзници се лишиха от 14 483 артилерийски установки\", добави медията.\n\"Втората причина е в \"помощта\", която диктаторът на Корейската народнодемократична република (КНДР) Ким Чен-ун оказва на руския си колега Владимир Путин\", отбелязва „Фокус“.\nВластите в Пхенян предоставиха на Москва снаряди с калибър 130 милиметра. Руските въоръжени сили обаче нямаха такива оръдия в наличност.\nЗаради това се наложи подходящите за \"помощта\" от Северна Корея оръжия, използвани до средата на миналото столетие, да бъдат извадени от музеите и пратени в Украйна.\nСпоред цитираното издание: В Русия има най-много 350 оръдия, подходящи за изпратените от КНДР боеприпаси.\n",
    "article_id": "BG_6045.txt",
    "category": "URW",
    "narratives": [
        "Speculating war outcomes"
    ],
    "subnarratives": [
        "Russian army is collapsing"
    ]
}