{
    "text": "Bloomberg: Виетнам игнорира критиката на САЩ, приемайки Путин\n\nВиетнамските власти игнорираха критиките от страна на САЩ, приемайки на визита руския президент Владимир Путин, пише Bloomberg.\n„Виетнам приема Путин за укрепване на отношенията, игнорирайки критиките на САЩ“, се казва в материала.\nКакто отбелязва агенцията, Виетнам вижда в Русия „стратегическа защита“ и подкрепа в цял списък от направления, включително енергетиката и въоръженията. В същото време визитата на Путин се осъществява въпреки възраженията на американското посолство в Ханой.\n„Виетнам подчертава своите десетилетни отношения с Москва пред лицето на негативната реакция от страна на Съединените щати“, пише агенцията.\nПосочва се също, че Виетнам е една от онези държави в Югоизточна Азия, които не се присъединиха към осъждането на Москва след началото на специалната военна операция в Украйна, страната зае неутрален статут и призова за дипломатическо решение на конфликта.\nПутин пристигна във Виетнам на 19 юни вечерта московско време след държавното посещение в КНДР. В четвъртък той ще разговаря в Ханой с четиримата лидери на Виетнам, а също така ще се срещне с възпитаници на съветски и руски университети.\nПП\n",
    "article_id": "BG_4228.txt",
    "category": "URW",
    "narratives": [
        "Praise of Russia"
    ],
    "subnarratives": [
        "Russia has international support from a number of countries and people"
    ]
}