{
    "text": "Дъглас Макгрегър: Ако в САЩ си мислят, че Русия не може да действа като нас, грешат\n\nВ интервю за Judging Freedom полковникът в оставка от армията на САЩ Дъглас Макгрегър призна, че не е изненадан от неотдавнашните съвместни въздушни патрули между Китай и Русия по крайбрежието на Аляска. Според него по този начин Москва е решила да отговори на провокациите на Вашингтон в Украйна. Освен това с тези полети двете страни ясно демонстрират на Америка тясното си военно сътрудничество, твърди анализаторът.\nАндрю Наполитано, водещ на Judging Freedom: Полетът на руските и китайските самолети на няколко километра от Аляска бяха ли за вас неочаквани, полковник?\nДъглас Макгрегър, полковник от армията на САЩ в оставка: Не. Какво има да се изненадваме? Аз и много други предупреждавахме, че Русия има потенциал за хоризонтално повишаване на напрежението.\nПутин в напълно прав текст каза:\n„Вие действате пред вратата ни. Идвате в Украйна, която за нас е това, което за вас е Мексико. Изграждате там потенциално враждебна за нас армия. Искате да разположите там ракети.\nИ мислите, че ние не можем да направим нещо подобно с вас?\nГрешите!“.\nПрипомняме, че много експерти непрекъснато обясняват какви възможности за ескалация на напрежението има Руската федерация. Те многократно повтарят, че могат да бъдат разположени военни бази в Куба, Венецуела или Никарагуа. Може да бъде застрашена територията на САЩ откъм Аляска. Но за момента, според експертите, това не е необходимо, понеже Русия разполага с хиперзвукови ракети, които противовъздушната отбрана на САЩ не може да спре.\nИма много възможности за нагнетяване на напрежение, но това не е необходимо нито на Русия, нито на САЩ, нито на човечеството.\n",
    "article_id": "A9_BG_8028.txt",
    "category": "URW",
    "narratives": [
        "Praise of Russia",
        "Praise of Russia",
        "Blaming the war on others rather than the invader"
    ],
    "subnarratives": [
        "Russia has international support from a number of countries and people",
        "Praise of Russian military might",
        "The West are the aggressors"
    ]
}