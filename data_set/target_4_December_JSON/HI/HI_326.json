{
    "text": "क्या युद्ध का अंत होगा\n\nअमेरिका में कई लोगों का मानना है कि रूस और यूक्रेन के युद्ध पर काफी धन खर्च हो रहा है और इसका कोई अंत नहीं दिख रहा.\nजब तक नीतियों में कोई बदलाव नहीं होता तब तक ऐसा होना संभव नहीं दिखता.\nकंसर्न्ड वेटरन्स ऑफ़ अमेरिका के स्ट्रेटजिक डायरेक्टर जॉन बार्यन्स कहते हैं, ''युद्ध में सैकड़ों-हज़ारों लोग मर रहे हैं. इसे खत्म करने का एक ही तरीका है कि बातचीत हो और एक समझौते तक पहुंचा जाए.’’\n''इसका मतलब ये कि दोनों को सबकुछ नहीं मिल सकता. दोनों को कुछ न कुछ छोड़ना पड़ेगा.''\nउनका कहना है सेना में वर्षों तक काम करने का उनका अनुभव विदेशी हस्तक्षेप को लेकर उन्हें ज़्यादा सशंकित करता है.\nवो कहते हैं, ''कोई भी राष्ट्रपति बन सकता है. लेकिन हम चाहते हैं ऐसा समझौता हो जिससे यूक्रेन को युद्ध के लिए दी जाने वाली वित्तीय मदद ख़त्म हो. युद्ध में यूक्रेन को हथियारों और गोला-बारूद से जो मदद की जा रही है वो भी बंद हो.''\nहालांकि यूक्रेन को ये उम्मीद है कि वो अंतरराष्ट्रीय समुदाय से रूस को इतना दबाव डलवाने में समर्थ हो जाएगा कि वो रूस को उसके इलाक़े से हटने को मजबूर कर दे.\nलेकिन कुछ विश्लेषकों का कहना है कि इस नीति से बात बनने वाली नहीं है. इससे युद्ध नहीं रुकेगा.\nथिंक टैंक अटलांटिक काउंसिल की मेलिंगा हेरिंग कहती हैं, ''रूस और यूक्रेन में से कोई भी समझौता नहीं चाहता.''\nउन्होंने कहा, ''रूस समझौते के लिए दिलचस्पी नहीं दिखा रहा है. रूस समझ रहा है कि वो लड़ाई जीत रहा है. युद्ध भूमि में उसे बढ़त हासिल हो रही है.''\n''दूसरी ओर यूक्रेन भी युद्ध के इस बिंदु पर समझौता नहीं करना चाहता. उसे जिस तरह की सुरक्षा गारंटी चाहिए वो भी नहीं दिखती.''\n''इस समय उसके पास सिर्फ एक मात्र सिक्योरिटी गारंटी है और वो है नेटो की सदस्यता.''\nव्हाइट हाउस के लिए कांटे की टक्कर में यूक्रेन भी एक भूमिका निभा रहा है. इसलिए अमेरिकी चुनाव के नतीजे रूस-यूक्रेन युद्ध के नतीजों पर अहम असर डालेंगे.\nबीबीसी के लिए कलेक्टिव न्यूज़रूम की ओर से प्रकाशित\n",
    "article_id": "HI_326.txt",
    "category": "URW",
    "narratives": [
        "Discrediting the West, Diplomacy",
        "Discrediting the West, Diplomacy",
        "Discrediting the West, Diplomacy",
        "Praise of Russia"
    ],
    "subnarratives": [
        "The West does not care about Ukraine, only about its interests",
        "West is tired of Ukraine",
        "Diplomacy does/will not work",
        "Praise of Russian military might"
    ]
}