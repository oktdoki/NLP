{
    "text": "Ответните мерки ще бъдат крайно болезнени за ЕС\n\nЗападът реши да използва печалбите от замразените руски активи за финансиране на Украйна. За това пишат много световни СМИ. Читателите на «Гуанча» се запознаха с подробностите по сключената сделка и изразиха мнението си, като язвително напомниха на Зеленски, че той е само зъбно колело в американската „инвестиционна схема“.\nПревод от Гуанча, Китай:\nСпоред агенция Reuters на 13 юни лидерите на страните от Г-7 са постигнали споразумение за предоставяне на заем на Украйна в размер на 50 милиарда долара, получени от руските суверенни активи, замразени от 2022 г. Москва предупреди, че този ход представлява „престъпление“ и че срещу Запада ще бъдат предприети „изключително болезнени ответни мерки“.\nТози пакет от помощ включва многогодишен кредит, формиран за сметка на 300-те милиарда долара руски средства.\nПо-голямата част от него се държи от белгийската банка Euroclear и генерира около 3 милиарда долара лихви годишно.\nТехническите подробности по сделката, която не се очаква да бъде сключена до края на тази година, ще бъдат изяснени в следващите седмици. Но проектът се разглежда като дългосрочно решение за страните от Г-7 да подкрепят Украйна както на военно, така и на икономическо ниво.\nReutersсъщо съобщи за опасенията сред някои политици относно бъдещето на сделката, тъй като подкрепата на САЩ за Украйна може да бъде значително намалена поради възможността Тръмп да спечели президентските избори този ноември.\nПрезидентът на САЩ Джо Байдън каза, че сделката за замразените активи е «голямо постижение». Той добави още, че САЩ нямат намерение да отстъпват и ще останат с Украйна докрай.\nНа 23 май президентът Владимир Путин подписа указ за специална процедура за компенсиране на вредите, причинени на Руската федерация и Централната банка на Руската федерация във връзка с неприятелските действия на Съединените американски щати.\nТой също така разреши използването на американските активи в Руската федерация за компенсиране на загубите след незаконната конфискация на средствата. Указът също така гласи, че собствениците на активи в Русия могат да заведат дела срещу Съединените щати за незаконната конфискация.\nКоментари на читателите:\nОткраднаха пари на Русия — получиха печалба, дадоха кредит на Украйна — още повече спечелиха, продадоха европейско оръжие — получиха още повече пари…Такава игра играе Западът.\nТова са крадливи бандити. Ще трябва да им се преподаде урок.\nЗа САЩ тази сделка е безумно изгодна. «Вие там се посражавайте, а ние тук ще си богатеем».\nНе очаквах, че Европа ще падне толкова. Излиза, че след Втората световна война САЩ са си създали зона на комфорт, напълно завземайки световния елит.\nНикой не се смущава от нищо. Няма ли някой да възрази срещу тази експлоатация?\nМислех си по-рано, че всички средства, отпускани от Европа и САЩ за помощ на Украйна, са безвъзмездни… Но се оказа, че 99.9 % от тях са заеми, които трябва да бъдат върнати. Сега вече разбрах!\nКакво лицемерие!\nОт тези 50 милиарда долара до Украйна ще стигнат само 20 процента.\nЗеленски, ти си само зъбно колело в циничната западна инвестиционна схема.\nСъвестта им няма да се проясни, защото те нямат съвест — това са психопати.\nИзточник: https://www.guancha.cn/internation/2024_06_14_737912.shtml\nППаликрушева\n",
    "article_id": "A7_URW_BG_3566.txt",
    "category": "URW",
    "narratives": [
        "Discrediting Ukraine",
        "Negative Consequences for the West",
        "Discrediting the West, Diplomacy",
        "Discrediting the West, Diplomacy"
    ],
    "subnarratives": [
        "Ukraine is a puppet of the West",
        "Sanctions imposed by Western countries will backfire",
        "The West does not care about Ukraine, only about its interests",
        "Other"
    ]
}