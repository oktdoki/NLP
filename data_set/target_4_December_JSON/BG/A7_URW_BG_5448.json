{
    "text": "Какво става?! Путин и Зеленски се обединиха, чакаме големи новини\n\nПо думите на Дмитрий Песков, Зеленски ще трябва да обмисли сключването на мирно споразумение, защото военната обстановка за Киев се влошава\nВладимир Путин не изключва възможността за преговори с Украйна, но държи да бъдат дадени гаранции за тяхната легитимност, съобщи говорителят на Кремъл Дмитрий Песков, предаде БТА.\nПо думите му Зеленски \"не е човек, с когото могат да се постигнат писмени споразумения, тъй като тези споразумения де юре ще бъдат нелегитимни\".\nРезултатите от евентуалните преговори с Киев ще трябва да бъдат потвърдени от гаранции, за да се обезпечи тяхната легитимност, заяви говорителят на Кремъл.\n\"Споразуменията на хартия са плод на много сложни експертни преговори, баланс на интересите и, разбира се, отчитане на реалността на място. Така ще бъде и този път\", заяви Песков в отговор на въпрос, свързан със споразуменията, които биха могли да бъдат постигнати с киевските власти.\nГоворителят на Кремъл изтъкна, че \"съществува система от гаранции в областта на сигурността и по всички останали въпроси\". Той определи като \"много трудна\" задачата \"да се изработи тази система от гаранции, за да се гарантира прилагането на споразуменията\".\nТой добави, че украинският президент Зеленски ще трябва да обмисли сключването на мирно споразумение с Путин, защото военната обстановка за Киев се влошава.\n\"Настоящата динамика на ситуацията на фронта ясно ни показва, че тя ще продължи да се влошава за украинците. Вероятно един политик, който поставя интересите на родината си над своите собствени и дори над тези на господарите си, би обмислил подобно предложение. Нека да видим какво ще се случи\", добави говорителят на Кремъл.\nМеждувременно на пресконференция след срещата на върха в Швейцария украинският президент Володимир Зеленски също потвърди, че Украйна е готова да започне преговори с Русия \"още утре, но само ако Руската федерация декларира уважение към териториалната цялост на републиката.\n\"За нас не е важно дали (Русия) ще го поиска сама, или световната общност ще я накара. За нас е важен резултатът – краят на войната и мирът“, подчерта Зеленски, цитиран от \"Ройтерс\".\nТой отбелязва, че самото присъствие на Русия на следващата мирна конференция ще означава \"готовност за прекратяване на войната\".\n\"Засега Русия и нейното ръководство не са готови за справедлив мир и това е факт. Последното така наречено \"мирно предложение\" на Путин обезсмисля всички негови предишни изявления за желание за прекратяване на войната\", каза още Зеленски.\n\"В Русия не се нуждаят от мир – факт, ние всички се нуждаем от мир – факт. Събирането на толкова много уважавани страни, съответните представителства и религиозни лидери показва, че всички ние се нуждаем от мир.\nТова е повече от всеки един агресор по броя на населението, по броя на териториите, нека не мислим за Русия, нека си вършим нашата работа\", е коментирал той.\nСпоред Зеленски Путин е потвърдил с \"мирното си предложение\", че няма да сложи край на войната, а иска да продължи да завзема територии.\n\"Путин предаде на целия свят, че всичко, което е казал за желанието да сложи край на войната, е умножено по нула\", е допълнил Зеленски.\n",
    "article_id": "A7_URW_BG_5448.txt",
    "category": "URW",
    "narratives": [
        "Discrediting Ukraine",
        "Discrediting Ukraine",
        "Amplifying war-related fears"
    ],
    "subnarratives": [
        "Situation in Ukraine is hopeless",
        "Discrediting Ukrainian government and officials and policies",
        "Russia will also attack other countries"
    ]
}