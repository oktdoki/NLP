{
    "text": "Роден климатолог бие тревога: Необратимото вече започна, самоунищожаваме се!\n\nРешението на проблема е в две посоки – да се намали парниковия ефект с намаляване на въздействието на горивата и с умни решения\nЗа да постигнем градус и половина намаляване на температурата на Земята, обещаните промени трябва да са седем пъти по-големи. Самоунищожаваме се.\nСъбитията ми напомнят на Втората световна война. Настъпват промени, които не са плавни, а внезапни – т.нар. повратни точки. Започнал е процесът на повишаване нивото на океана, то е вече с 20 см. по-високо. Амазония може да изчезне до 50 години. Това авторът в платформата „Климатека” Валентин Симеонов в ефира на bTV.\n\"Климатичните промени са като една метална пръчка. Ако приложите натиск, тя се огъва, но идва момент, в който се чупи. Така е и с климата. Тези стойности, за които алармираме, не са избрани, защото са кръгли, а защото са повратни. Т.е. при достигането на определени стойности, настъпват драстични промени, които са резки и необратими\", предупреди той.\n„Ние сами предизвикваме бурите, които ни връхлитат”, изтъкна той.\nПо думите му парниковият ефект има и положителна страна. „Без парниковите газове температурата на Земята ще е средно 18 градуса. Те са полезни, но в определени граници”, посочи Симеонов.\nРъководителят на програмата \"Климат и енергия\" във WWF България Апостол Дянков добави, че това, което се случва с климата е объркващо.\nСпоред него решението на проблема е в две посоки – да се намали парниковия ефект с намаляване на въздействието на горивата и с умни решения.\nСимеонов каза, че се спира нормалното влияние на времето. „Случва се блокиране на зоните с атмосферно влияние и времето на едно място се запазва постоянно, което е необичайно. Друг фактор е високата температура на морската вода. Това загряване образува изпарение, което захранва циклоните”, обясни още климатологът.\n",
    "article_id": "A8_CC_BG_9904.txt",
    "category": "CC",
    "narratives": [
        "Amplifying Climate Fears",
        "Climate change is beneficial"
    ],
    "subnarratives": [
        "Amplifying existing fears of global warming",
        "CO2 is beneficial"
    ]
}