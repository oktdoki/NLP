{
    "text": "Учените: На нова планета сме, ако градусите не паднат до края на 2024-а\n\nИзминалият март бе най-топлият в света, като би всички рекорди\nПромените в климата може да ни превърне почти в нова планета и територия, ако температурите не паднат до края на годината. За това предупреди топ учен пред Би Би Си.\nПовод за думите му е горещият март, който би световния рекорд с юлски температури.\nТова подхрани опасенията сред експертите, че светът може да навлезе в нова фаза на още по-бързо изменение на климата.\n“До края на лятото, ако все още наблюдаваме рекордни температури в Северния Атлантик или другаде, тогава наистина сме се преместили в неизследвана територия”, обяви Гавин Шмид, директор на Института за космически изследвания “Годард” на НАСА.\nТова е 10-ият пореден месечен рекорд във фаза на затопляне, който разби всички предишни. През последните 12 месеца средните глобални температури са били с 1,58°C над прединдустриалните нива.\nВсе още по-дългосрочните тенденции на затопляне са почти в съответствие с очакванията и повечето изследователи не вярват, че климатът е навлязъл в нова фаза. Но учените се борят да обяснят точно защо краят на 2023 г. е бил толкова топъл.\nМартенският рекорд беше очакван. Климатичният феномен Ел Ниньо, който започна миналия юни и достигна своя връх през декември, добавя топлина към вече съществуващата, внесена в атмосферата от изгарянето на изкопаеми горива. Именно те са основният двигател на високите температури.\nНо градусите започнаха да чупят рекорди с особено голяма разлика около миналия септември, а тогава Ел Ниньо все още се развиваше, така че не може да е\nобяснение за цялата допълнителна топлина.\nД-р Шмид е загрижен какво означава това за бъдещите прогнози.\n“Нашите прогнози се провалиха доста\nдраматично за спецификата на 2023 г. и ако предишните статистики не работят, тогава става много потрудно да се каже какво ще се случи в бъдеще”, предупреждава ученият.\n“Все още се опитваме да разберем защо ситуацията се промени толкова драстично в средата\nна миналата година и колко дълго ще продължи тя, дали е фазово изместване, или е пробив в\nдългосрочните климатични тенденции”, заяви д-р Саманта Бърджис от “Коперник”.\nДаяна Урге-Ворсац, заместник-председател на Междуправителствения панел на ООН по изменение на климата, отбеляза, че планетата се затопля с\nтемператури от 0,3 градуса на десетилетие\nпрез последните 15 години, почти двойно повече, отколкото за периода около 1970 г.\n“Това в границите на променливостта на климата ли е, или сигнал за ускорено затопляне?\nПритеснението ми е, че може да е твърде късно, ако просто изчакаме да видим”, допълни\nДаяна Урге-Ворсац.",
    "article_id": "BG_364.txt",
    "category": "CC",
    "narratives": [
        "Amplifying Climate Fears",
        "Amplifying Climate Fears",
        "Amplifying Climate Fears",
        "Questioning the measurements and science",
        "Amplifying Climate Fears"
    ],
    "subnarratives": [
        "Other",
        "Earth will be uninhabitable soon",
        "Amplifying existing fears of global warming",
        "Methodologies/metrics used are unreliable/faulty",
        "Whatever we do it is already too late"
    ]
}