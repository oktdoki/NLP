{
    "text": "ЗАВОЕВАНИЕТО НА ПУТИН: Следващите му цели - разкрити!\n\nВладимир Путин няма да спре до Украйна и се е насочил към три цели за възстановяване на Руската империя, предупреди лидерът на Латвия.\nПрезидентът Едгарс Ринкевичс заяви, че завземането на Балтика ще бъде вторият етап от обезумялата мечта на руския президент да си върне изгубената империя.\nРинкевичс направи отрезвяваща оценка за нестабилното бъдеще на европейската сигурност в лицето на все по-агресивна Русия.\nТой посочи, че всички резултати от 27-месечната война на Русия срещу Украйна вероятно ще доведат до повече кръвопролития, тъй като Кремъл се ръководи от „негодуванието за изгубената си империя“.\n„Ако Русия почувства, че е спечелила в Украйна, изкушението ще бъде тя да продължи... ако почувства, че е победена, желанието ще бъде за отмъщение“, каза Ринкевич, пердаде The Sun.\nПо думите му \"първите цели\" на Путин за възстановяване на съветската империя ще бъде завладяването на Молдова и регионите на Кавказ и Централна Азия.\n„Това мащабно заграбване на земя в стила на Хитлер може да включва страни като Армения, Азербайджан, Грузия, както и Казахстан, Киргизстан, Таджикистан - всички те са постоянни цели на руското влияние. Редът за сигурност в Европа ще бъде застрашен за години, ако не и десетилетия напред“, предупреди Ринкевич по време на тридневното си посещение в Обединеното кралство тази седмица.\nТой не вярваше, че има \"непосредствена заплаха\" от руска инвазия в Латвия \"през следващите няколко години\" поради защитната мрежа на НАТО.\nНеговата загриженост обаче са вълните от хибридни атаки, предприети за дестабилизиране на страната му.\nДокато Москва засилва своите заплахи към страните от НАТО, те отговарят с натрупване на военна сила.\nЛатвия, заедно с Литва и Естония, има грандиозен план за изграждане на мрежа от стотици бункери, за да подкрепи източния фланг на НАТО.\nТриото също е част от новоподписан план за създаване на „стена от дронове“, простираща се от Норвегия до Полша, за да защити Европа от заплахата от Русия.\nРазяснявайки плана пред The Times, президентът на Латвия Едгарс Ринкевич каза, че Европа се е върнала към „най-мрачните дни на Студената война“.\nТой разкри, че безпилотните летателни апарати ще наблюдават опитите на Русия и Беларус да използват голям брой мигранти като \"оръжие\" и други провокации.\nВъпреки че каза, че безпилотните самолети ще се използват най-вече за разузнаване, той не изключи възможността да бъдат използвани и въоръжени безпилотни самолети.",
    "article_id": "A7_URW_BG_5078.txt",
    "category": "URW",
    "narratives": [
        "Amplifying war-related fears",
        "Amplifying war-related fears",
        "Negative Consequences for the West"
    ],
    "subnarratives": [
        "Russia will also attack other countries",
        "By continuing the war we risk WWIII",
        "The conflict will increase the Ukrainian refugee flows to Europe"
    ]
}