{
    "text": "Байдън със страховита прогноза: Тези държави ще последват съдбата на Украйна\n\nМирът означава гаранция, че Русия никога повече няма да окупира страната, но това не означава членство в НАТО, каза американският президент\nМирът в Украйна означава гаранция, че Русия никога повече няма да окупира страната, но това не означава членство на Украйна в НАТО. Това заяви президентът на САЩ Джо Байдън в интервю за Time.\nБайдън каза, че когато преди години е посетил Украйна като сенатор и вицепрезидент, „там е имало значителна корупция, обстоятелство, което е било наистина трудно“.\n„Въпросът обаче е, че ако някога оставим Украйна да падне, запомнете ми думите: ще видите как Полша ще си отиде и ще видите как всички тези народи по същинската граница на Русия, от Балканите и Беларус, всички те, ще се последват съдбата на Украйна“, добави той.\nПо време на срещата на върха на НАТО във Вилнюс през 2023 г. Киев не получи така желаната покана, нито твърд срок за присъединяване към алианса, въпреки че НАТО предприе стъпки за затягане на сътрудничеството.\nУкраински официални лица изразиха надежда, че срещата във Вашингтон, насрочена за 9-11 юли, ще донесе по-категоричен сигнал.\nДжулиан Смит, посланик на САЩ в НАТО, заяви, че е малко вероятно Киев да получи покана за членство на срещата на върха на алианса през юли. Той обеща да предложи пакет от мерки за сигурност като „мост“ към членството.\n",
    "article_id": "A9_BG_4971.txt",
    "category": "URW",
    "narratives": [
        "Discrediting Ukraine",
        "Amplifying war-related fears"
    ],
    "subnarratives": [
        "Discrediting Ukrainian government and officials and policies",
        "Russia will also attack other countries"
    ]
}